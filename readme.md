# R în pași mici (un workshop)

Aici se află datele, documentația și exercițiile pentru workshop-ul de o zi "*R* în pași mici", de la Bran, 2019.

## Descrierea cursului

R este un limbaj de programare (încă nu fugiți, vă rog) extrem de putenic și flexibil ce oferă opțiuni solide pentru analiza datelor, vizualizarea și comunicarea rezultatelor. În acest curs, voi incerca să va ofer o introducere și uneltele necesare pentru a putea naviga mai târziu singuri cu ușurință prin tot acest mediu.

Vom incepe de la zero: de la prezentarea mediului de lucru, RStudio, citirea datelor, manipularea lor și vizualizarea rezultatelor. Mai mult, vă voi prezenta și RMarkdown, un sistem de adnotare și technoredactare a documentelor știintifice.

## Material necesar:

1. Cafea
2. Laptop (nu uitați încărcătorul)
3. R
4. RStudio

Pentru punctul unu și doi, nu putem fi făcuți responsabili. Pentru trei și patru, urmați pașii de mai jos:

## R

Descărcați și instalați R. Pentru a-l descărca, accesați direct pagina ce conține lista de servere de unde este disponibil, la `https://cran.r-project.org/mirrors.html`. Instalarea R în Windows este destul de directă. Executați fișierul de instalre pe care l-ați descărcat, alegeți limba pachetului de instalare (din păcate încă nu avem opțiunea limbii Române), confirmați licența, alegeți adresa locală unde va fi instalat R, și cam atât. Atâta doar că puteți renunța la varianta de 32 de biți dacă aveți un sistem de operare Windows 7 sau mai recent.

## RStudio

Programul de bază R pe care tocmai l-ați instalat nu este însă ușor de folosit. Iar dacă  tocmai faceți o tranziție dinspre programe cu intefață grafică precum SPSS, lucrurile pot părea chiar dramatice. RStudio ne ajută: *RStudio Desktop* poate fi descărcat de la adresa: `https://rstudio.com/products/rstudio/download/#download`. Alegeți versiunea potrivită sistemului dumneavoastra de operare și descărcați-l. Instalarea RStudio este și ea simplă: executați fișierul descărcat, alegeți locația unde va fi efectuată instalarea, și cam atât!